Eski mistik dinlere dayanan 17. yüzyıl mekanistik görüşü; gerçeğin zamansız ve
 değişmez olduğunu savunan iki geleneksel görüşten doğar ve modern bilimin
  kurucuları olan Kepler, Galileo, Dekart ve Newton’a kadar birçok bilim adamı
ve düşünürü etkiler. Bunlar oranlar, sayılar gibi matematiksel ilkelerin, 
deneyimlenen dünyadan daha gerçek olduğunu ve doğa kanunlarının zamansız 
şekilde her yerde ve zamanda varolduğunu savunurlar. Değişmezlik görüşü ise 
Sokrat öncesi Yunan filozoflarından Parmenides’e kadar uzanır ve ona göre
yaşadığımız dünya aldatıcı bir illüzyondur. İşte bu materyalistik görüş
 ile Platoncu görüşün birleşmesi ile 17. yüzyılda kozmik düaliteyi getiren mekanik görüş ortaya
çıkmıştır. Mekanik görüşe göre ise insan bir yandan inert (hareketsiz)
madde atomlarına sahipken, diğer yandan fiziksel olmaktan öte fikirsel, değişmez kanunlara
tabidir. Modern fizikte ise madde, bir enerji formu olarak görülmektedir. 1966’da 
evrimsel kozmoloji kabul edilince, evrenin sonsuzluğu fikri de ortadan kalktı, buna 
göre evren yaklaşık 15 milyar yıl önce “Büyük Patlama” ile oluştu ve o zamandan 
beri evrimleşmektedir. Bu durumda “doğanın kanunları bu patlamadan önce
neredeydi?” sorusuyla karşılaşılır. Eğer patlama öncesinde de bu kanunlar
varsa, o zaman fiziksel değillerdir; metafizikseldir. Bu konu doğanın kanunları altında yatan
metafiziksel varsayımların ortaya çıkarılmasını gerekli kılar.
 Büyük patlamanın
ortaya çıkardığı alternatif görüş evrenin makineden çok bir organizmaya benzediğidir.
 Bu görüşün ışığında doğanın kanunları evrenin alışkanlıkları olarak görülebilir;
 belki de evren kendi özünde bir hafızaya sahipti